# Designprojekt
[Empathize, Define](#empathize-define),
[Ideate](#ideate),
[Prototype](#prototyp),
[Test](#testning)

---

## Eezer
Eezer är en ideell förening som vill minska mödradödligheten i Afrika. https://www.eezer.org/

Dödligheten beror på att kvinnor inte hinner till sjukhuset. I många byar på landsbygden är det långt till närmaste sjukhus. Vägarna kan vara i dåligt skick så att inte vanliga bilar kan användas. Enda praktiska sättet att ta sig fram är med motorcykel. Därför bygger Eezer ambulansvagnar som kan kopplas bakom en motorcykel.

Eezer finns i flera afrikanska länder, men vi ska fokusera på ambulansförarna i Kenya. De resor som äger rum måste sparas i ett datoriserat system. Ni ska designa en app som kan spara resor.


## Inlämning
Det ni producerar ska laddas upp på LearnPoint. Men ni kommer att arbeta med molndokument, som inte är praktiskt att ladda upp. Ni kommer att producera tre sorters filer:

1. en **rapport**, ett vanligt delat dokument (exempel: google docs)
2. **delade dokument** (exempel: Figma-skisser)
3. eventuella andra filer (exempel: bilder)

Alla dokument ska ligga i en delad mapp. Rapporten ska innehålla en länk till den delade mappen. Tänk på att alla dokument som *delas* ska vara delade med "*alla med länken*". Detta är för att både läraren och skolan ska kunna komma åt alla filer.

När ni är redo att lämna in ska ni **ladda ner rapporten** i lämpligt format (PDF är bättre än Word) och **ladda upp på LearnPoint**.

Rapporten ska ha namnet `rapport-grupp-1` (byt ut gruppnamnet mot er egen grupp) och ska innehålla
* namn och klass på alla som deltagit i gruppens arbete
* alla länkar som behövs för att se vad ni har producerat
* kortfattad utvärdering: redogör för hur ni har delat upp arbetet, vad som fungerat bra och vad som kan förbättras nästa gång

Skriv i rapporten om ni vill att Eezer ska få lov att använda era inlämningar som inspiration. (Detta är helt frivilligt och har inget inflytande på betyget.)

**Deadline**: Allt ska vara inlämnat innan ni redovisar designprojektet på sista kursdagen.


## Bedömning
För godkänt på projektarbetet krävs
* du har arbetat med designprocessens delar (Empathize, Define, Ideate, Prototype, Test)

För väl godkänt på projektarbetet krävs
* du har arbetat grundligt med designprocessens delar

---

## Rapporten
#### Empathize
Målgruppen för vår app är ambulansförare. De behöver spara sina resor och information om ärendet för resan. Tänk på att använda informationen i kursmaterialet (presentationerna) som stöd.

Ta reda på så mycket ni kan om vardagen för en person på kenyanska landsbygden. Skapa ett lämpligt antal *personas*. Skriv ner båda i rapporten. (mindre än en A4, exklusive bilder)

*Tips: https://www.gapminder.org/dollar-street*

#### Define
När ni har tagit fram personas vet ni mer om målgruppens situation och ska *definiera problemet*. Skriv ner det ni kommer fram till. (ca 50-200 ord)


#### Ideate
Här handlar det om att på komma på idéer som kan leda fram till en prototyp. Det handlar om *innehållet* och ni ska inte börja rita gränssnitt - det kommer först i nästa steg.

Ni ska använda [*Mindmap*, *Brainwrite* och *Worst possible idea*](https://www.interaction-design.org/literature/article/introduction-to-the-essential-ideation-techniques-which-are-the-heart-of-design-thinking).


* Worst possible idea
	* skriv ner era 3 värsta idéer
* Mindmap
	* gör en mindmap i första hand på whiteboard, ta kort och lämna in bilden
	* om inte det går, använd papper och penna
	* om inte det heller går, använd ett webbaserat verktyg som https://www.autodraw.com/
* Brainwrite
	* skriv ner alla idéer ni kommer på
	* det ska framgå vilka ni förkastat och vilka ni går vidare med


#### Prototyp
Detta steg i designprocessen ska leda fram till en färdig design. Ni ska använda Figma för att skapa en **mid-fi wireframe** och en **mockup**. Mockupen ska vara interaktiv - använd Figmas prototyp-läge.

#### Testning
Sista steget i designprocessen handlar om att testa att den design ni har byggt fungerar på användare.
+ Förbered minst 3 frågor som ni ska ställa till användare
+ Visa er design för användare och intervjua dem
	+ Försök att välja testdeltagare som inte är era klasskamrater först
+ Skriv ner i rapporten:
	+ Vilka frågor ni ställde
	+ Vad ni lärde er av intervjuerna

Om ni har tid, gör gärna en ny testrunda med nya frågor.
